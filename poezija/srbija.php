<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Oskar Davičo - Srbija</h1>


<p>
  Ja znam sva tvoja lica, svako šta hoće, šta nosi,<br>
  gledao sam sve tvoje oči, razumem šta kažu, šta kriju.<br>
  Ja mislim tvoju misao za čelom ti u kosi,<br>
  ja znam tvoja usta šta ljube, šta piju.
</p>
<p>
  Ej, piju od tuge, od znoja, od muke,<br>
  od noći, od sijerka koji se teško melje.<br>
  Ja sam u mlinu, sred buke<br>
  žrvnja, čuo sve tvoje želje
</p>
<p>
  i brige tvoje, oj, Srbijo među pesmama, među šljivama,<br>
  oj, Srbijo među ljudima<br>
  na njivama,<br>
  oj, Srbijo među pesmama, među stadima,<br>
  oj, Srbijo, pesmo među narodima.
</p>
<p>
  Pesmo tužna, meka si milošta<br>
  što plače kao krv grožđa, kao suza mošta,<br>
  kao onaj poljubac, onaj miris perja što utka<br>
  u gugutanje svoje gugutka.
</p>
<p>
  Oj milošto meka, klik si divlje plovke<br>
  nad jarom iz koje stasa<br>
  crveni ugalj sunca<br>
  u zrnu svakog klasa,
</p>
<p>
  ali bosa pesmo gluve žalopojke,<br>
  kad prestaju pesme, kad počinju psovke?<br>
  Gladna ruko, slepe jadikovke,<br>
  kad će hajduk bune iz tebe da grune?
</p>
<p>
  Psovke i psovke, ej, u čije zdravlje<br>
  zalud je oranje, zalud je letina?<br>
  Kletve i kletve, za čije je truplo kravlje<br>
  nabrekla Mačva od žita, oteklo Pomoravlje,
</p>
<p>
  bure i bune, za čije se zube lavlje<br>
  dimi od mleka ovca i dimi planina,<br>
  kad Mačva nije sita, kad Mačva nije sita?
</p>
<p>
  Kroz mukle lance dana koža suvonjavi.<br>
  Svu su je proderali duboki rovovi bora.<br>
  Od rovovskog rata, od zemlje poplavi<br>
  i skori se lice preko gladi — kora;
</p>
<p>
  to lice što nije lice, ti dani što nisu dani,<br>
  ti dani ranjenih lica, ta lica kao tabani;<br>
  trnje im ne može ništa i ništa — udari...<br>
  A svako od tuge za dan kao vek čitav ostari
</p>
<p>
  i zbrčka se, oj, Srbijo među bunama, među šljivama,<br>
  oj, Srbijo među ljudima<br>
  na njivama,<br>
  oj, Srbijo među pesmama, među brdima,<br>
  oj, Srbijo,<br>
  pesmo među narodima.
</p>
<p>
  Tužna pesmo, majko moja stara,<br>
  brat nam je u taljigama dovukao iz grada<br>
  kamenu ploču, kamenog dinara,<br>
  za med našeg znoja, vino našeg rada.
</p>
<p>
  A đikaju deca u lažigaćama, pod kosom,<br>
  u blatu, među svinjama, među patkama,<br>
  hraniš ih, Srbijo, druže, više prosom, više postom,<br>
  više bajkama, uspavankama, više gatkama,
</p>
<p>
  i pokrivaš ih mrakom što tako teško pada<br>
  da gnev po cele noći do oblaka pali<br>
  bunom iz koliba, polja, vinograda,<br>
  pevajući srcem što sebe ne žali<br>
  niz sedmu rupu na krajnjoj svirali,
</p>
<p>
  oj, Srbijo među bunama, među šljivama,<br>
  oj, Srbijo među ljudima<br>
  na njivama,<br>
  oj, Srbijo među pesmama u grudima,<br>
  oj, Srbijo,<br>
  buno među narodima.
</p>