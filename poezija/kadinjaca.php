<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Slavko Vukosavljević - Kadinjača</h1>

  <p>A na Kadinjači breze su vitke<br>
    k’o borci ranjene legle uz breg.<br>
    Tišina, tišina, zatišje bitke,<br>
    na suve usne kaplje sneg.</p>

  <p>…</p>

  <p>Komandantovu pogledaj ruku –<br>
    pod njom bataljon i ceo breg;<br>
    sve bliže, sve jače topovi tuku<br>
    i tiho, tiho pada sneg.</p>

  <p>– Prva četa, tamo kod breze!<br>
    Druga levo, na prevoj, niže.<br>
    Prateći vod – šumi polako.<br>
    Pozadi desno mitraljeze.<br>
    Dobro je, drugovi. Tako, tako..</p>

  <p>On je polako spustio ruku.<br>
    Namah je zamuk’o breg,<br>
    samo što napred topovi tuku<br>
    i tiho, tiho pada sneg.</p>

  <p>I napred upro bataljon oči<br>
    – tako se gleda s’ burom sve jačom –<br>
    k’o da će sada ćutke da skoči<br>
    zajedno s’ brdom, s’ Kadinjačom.</p>

  <p>A tamo dole, još daleko,<br>
    crna se zmija okukom povi<br>
    i s’ čudnim mirom reče neko:<br>
    – Pazi, tenkovi!</p>

  <p>I k’o da tiho niz polja bela<br>
    uz odjek topova što nebo riju,<br>
    topao kao krv iz tela<br>
    poteče šapat u Srbiju:</p>

  <p>– Evo, ja ovde, drug u blizini<br>
    i ovo brdo i tišina –<br>
    da li je tako, il’ mi se čini –<br>
    sve je to sada Domovina!</p>

  <p>Znam da čete Sandžaku žure<br>
    a nama ko zna šta se sprema;<br>
    evo Nemaca, tenkovi jure,<br>
    a bombi nema!</p>

  <p>I nije čudo, nije čudo –<br>
    običan taster za to je malo –<br>
    srce dečaka uvek budno<br>
    Srbiji što je otkucalo:</p>

  <p>– O, čujte čete u daljini,<br>
    budući ljudi, zemljo nova,<br>
    da li je tako il’ mi se čini –<br>
    svi ste kraj našeg rova!</p>

  <p>Kažite – tu smo!<br>
    Kažite – jesmo!<br>
    Kažite budući,<br>
    Kažite živi!<br>
    Dižite pesti, poleti pesmo,<br>
    pođite, sunca, na oblak sivi!<br>
    Vadite, ljudi, srca iz grudi!<br>
    O, kaži i ti, bar šapni, mama:<br>
    – Svi smo sa vama!</p>

  <p>Al’ stroj se ceo diže i krenu;<br>
    pognu se, jurnu i dečak bled<br>
    jer komesarov krik ga prenu:<br>
    – Napred, napred!</p>

  <p>I sve najednom promeni lik,<br>
    poče da tamni, da čili dan<br>
    i sve se stopi u zov, u krik,<br>
    prigušen, dalek, k’o tuđ a znan:</p>

  <p>– Za nove dane – da svima svane!<br>
    Da ove staze pošteni gaze!<br>
    Da više nema groba do groba<br>
    ni gladi pokraj kućnoga plota,<br>
    da nema tame, da nema roba,<br>
    da bude toplo od života!<br>
    U cevi ljubav,<br>
    mržnju i jed –<br>
    napred,<br>
    napred!</p>

  <p>…</p>

  <p>Rođena zemljo, jesli li znala<br>
    – tu je pogin’o bataljon ceo;<br>
    crvena krv je procvetala<br>
    kroz snežni pokrov, hladan i beo.<br>
    Noću je i to zavej’o vetar.<br>
    Ipak, na jugu vojska korača:<br>
    Pao je četrnaesti kilometar,<br>
    al’ nikad neće – Kadinjača!</p>

  <br>
  <p>
    <b>* Odlomak poeme „Kadinjača“, Slavka Vukosavljevića</b>
  </p>

<?php include "../includes/footer.php"; ?>