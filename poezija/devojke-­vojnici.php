<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Desanka Maksimović - Devojke-­vojnici</h1>

Sine, kažu sred gore<br/>
puno je devojaka<br/>
što za slobodu se bore.<br/>
Tako te videla majka,<br/>
nijedne ne uvredi,<br/>
prokleli bi te, sine,<br/>
moji uvojci sedi.<br/>
<br/>
I nju je ko ja tvoju sestru<br/>
rodila neka mati.<br/>
Tako te videla, sine,<br/>
na sen joj nemoj stati:<br/>
i ona je pošla da gine,<br/>
i možda će je mati<br/>
premladu oplakati.<br/>
<br/>
I molila ga sestra:<br/>
U boj sad ideš, brate;<br/>
puno će devojaka<br/>
boriti se uza te.<br/>
Tako ti moga lica,<br/>
neka ti svaka bude<br/>
po jedna od sestrica.<br/>
<br/>
I one imaju braću<br/>
što za njih negde strepe.<br/>
Tako ti mladosti moje,<br/>
nijedne ne žalosti,<br/>
a posle rata i boja<br/>
najhrabriju povedi<br/>
da snaha bude moja.<br/>
<br/>
I otac je kročio za njim:<br/>
Čujem devojaka čete<br/>
čuda od junaštva čine.<br/>
Neka ti budu svete<br/>
kao sama naša zemlja,<br/>
kao sama sloboda, sine.<br/>
<br/>
Ako zavoliš koju,<br/>
ništa joj tamo ne reci,<br/>
ne reci to u boju<br/>
oko vas dok pršte meci<br/>
i tište ranjeničke rane,<br/>
već domu je svome vodi<br/>
sloboda kada grane.<br/>
<br/>
(1946)<br/>

<p>
  <img src="http://www.znaci.org/images/13699.jpg" alt=""><br>
  <small>Partizanke iz 1. bataljona Četvrte proleterske brigade, na Sutjesci, 1942. godine. </small>
</p>