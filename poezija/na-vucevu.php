<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Vladimir Nazor - Na Vučevu</h1>

<p>Pod vatrom s neba i suprotne planine,<br>
uz goru su se popeli s mukom<br>
u šumu zašli – o, šumo spasiteljice!<br>
Žestoka hajka stiska sa svih strana.<br>
Vatreni obruč biva uvijek uži,<br>
umor im lomi koljena, glad grize<br>
utrobu, žeđa u grlu ih davi,<br>
a šuma je bez ploda i bez vode;<br>
ležaji svi su dračavi i vlažni,<br>
kamenje oštro – o, šumo izdajice!</p>

<p>Ipak su legli, ma gdje bilo; i san<br>
tvrd neodoljiv prikovao o tle<br>
svu čeljad koju, bolesnu i ranjenu,<br>
za sobom vuče takva vojska – oh, slasti<br>
rastopiti se čitav u nesvijesti!</p>

<p>… On bdi i gleda ljude uspavane<br>
i ne može ih više prepoznati:<br>
tjelesa leže ko satrta; svi su<br>
udovi kao razlomljeni; bosim<br>
nogama krv se zgrušala na peti;<br>
kroz dronjke vidi jadnu ljudsku put,<br>
što studen ju je grizla, glad je sušio,<br>
kamenje i trnje bolo, a na licu<br>
sto pečata je udarila patnja!</p>

<p>Spavaju čeljad, dok avion kruži<br>
nad šumom ko da svoje žrtve čuva.<br>
Reko bi: to je satrvena gomila,<br>
pogažen, razdrt i raskliman rep<br>
na tijelu vojske; udovi joj klonuše,<br>
volja je njena prelomljena, snaga<br>
sva ispijena. Kad večeras jekne<br>
pokretu nalog, iz tog će logora<br>
ustati zbog mrtvaca, i povorka<br>
aveti bosih partizana ići<br>
po tragu živih ratnika. – Oh, nitko<br>
živ ustat neće sa ležaja toga!</p>

<p>Al` usklik jeknu: “Pokret!”<br>
I gle: “mrtvaci” ustaju.<br>
Pod stablima<br>
komešanje ovaca, konja, ljudi.<br>
I vika stoji, dozivanje, guranje.<br>
“U red!” Kolona već nestade; izlazi<br>
iz paprati i travom se vijuga<br>
ko bjelouška duga i šarena.<br>
ide po rubu visočine, sunce<br>
na zapad dok svu je obasjava;<br>
bliješte dronjci ko svila, lica<br>
pozlatila se u sjaju sunčanu.</p>

<p>Te jadne krave, ti umorni konji,<br>
te gladne ovce i te bijedne žene,<br>
što stoku vode i pušku nose, i ti<br>
ranjeni borci i bolesni ratnici<br>
najednom ko da oživiješe, idu<br>
korakom krepkim uzdignute glave,<br>
i novi nalog ne slušaju – “Tiho!<br>
Opasnost prijeti.” U pijanu zanosu<br>
kolona ide odvažno i – pjeva.<br>
“Tiho.” – Al` pjesma slavonska, i<br>
splitska,<br>
i banijska, i bosanska, i tko zna<br>
čija i otkud, ali naša, ječi<br>
planinom punom prijetnje i opasnosti;</p>

<p>iz duše cijelog naroda se diže<br>
krik prkosa i vjere.<br>
Naprijed! Dalje!<br>
Svi putovi su sada otvoreni,<br>
mrtvaca nema. –<br>
I život caruje.</p>

<p>
  <img src="http://www.znaci.org/images/15185.jpg" alt="">
</p>