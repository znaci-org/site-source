<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Miroslav Krleža - Rat</h1>

<p>
  Noć.<br />
  Sad kraljuje Tmina,<br />
  i ljudi tužno viču u krvavom snu,<br />
  a vozovi plaču u maglenoj daljini<br />
  kao pseta.<br />
  U čaši na stolu crna ruža cvjeta.<br />
  Sad kraljuje Tmina<br />
  i osjeća se kako gasi svjetlost bijelog boga.<br />
  Sablasni poklič vatrogasnog roga<br />
  ori,<br />
  to đavo kuglu pali,<br />
  kugla gori.<br />
  I Mir, i Tmina,<br />
  i opet jeca kiša.<br />
  <br />
  U žlijebu kaplje voda.<br />
  Sada tih po ulicama hoda<br />
  Crni Lupež, svih zločina kralj,<br />
  a zvono na požar bije<br />
  i pada na mozak, kô malj.<br />
  <br />
  Kukavni ljudi u strahu<br />
  pred vatrenim vihorom rata<br />
  zabijaju čavlima vrata,<br />
  kô rake.<br />
  O, sada noću Nepoznati Netko<br />
  drma i lomi kvake<br />
  i crne vješa po kućama barjake.<br />
  <br />
  A za sivog jutra po ulici se tope<br />
  krvave stope.
</p>

(1918)