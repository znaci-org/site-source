<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Oskar Davičo - Zrenjanin</h1>

(odlomci)

<h2>Dolazak u skupnu sobu</h2>

<i>
  Da l ste ga dobro znali,<br />
  drugovi? Ja jesam.<br />
  U vreme bivšeg mraka<br />
  zajedno smo robijali.<br />
</i>
<br />

Tog dana<br />
preko brida<br />
zida<br />
nadimala se jesen seljačka<br />
i đuleci su rujali u polju bez lišća,<br />
a u skupnoj sobi komunista<br />
zaoštrila se tačka:<br />
diskusija o štrajku glađu.<br />
Ja neću da sudim<br />
O tom štrajku iz triđesetitreće.<br />
Istoriji pružam svoga srca građu<br />
s plavilom fruškogorskim<br />
gledanim kroz rešetke.<br />
Ali reći su padale teške.<br />
Pola je drugova glasalo za akciju,<br />
druga je polovina neće.<br />
<br />
»Postoji i drugo, a ne, samo: —<br />
ispucaj u prazno<br />
sve metke.«<br />
Oštro su letele reči<br />
odapete kao s tetiva<br />
iz srca govornika<br />
i misli su se šiljkom<br />
zarivale u meke<br />
duše osuđenika.<br />
<br />
Tad pandurski ključ<br />
škrgutnu u bravi<br />
i tamničar gurnu vrata.<br />
<br />
Za njim<br />
plaho<br />
stupi u sobu<br />
samičar mali<br />
u najodrpanijem odelu<br />
kažnjenika.<br />
To je bio on —<br />
prvi put.<br />
<br />
Neko objasni sve<br />
cuvaksu i zaključi:<br />
»Pola je drugova protiv štrajka,<br />
za borbu — tačno polovina druga.<br />
Samičare,<br />
odluči.«<br />
On diže i zaturi glavu<br />
bez krvi pod senkom obraza,<br />
još modar od betona<br />
i plav ispod trulog šajka,<br />
sav posan i žut — ikona —<br />
posle tri meseca gladi<br />
bez leka i bez druga,<br />
posle tri meseca duga,<br />
on šapnu: »Za borbu,<br />
zna se!«<br />
Ali se naglo povede,<br />
pobledi i zaljulja se.<br />
No brzo stisnu zube<br />
da sebi dođe —<br />
ojača.<br />
Tad su mu oči kose<br />
najednom blisnule rosno<br />
od viđenog sjaja<br />
pobede.<br />
On reče: »Zakunimo se,«<br />
tiho i sasvim čedno,<br />
»do kraja da izdržimo.«<br />
I ponovi još jednom:<br />
»Zakunimo se.«<br />
<br />
Bio je mali,<br />
okrugle glave,<br />
masti i tamnožute.<br />
Ah, nije važno kako izgleda borac<br />
u borbi duše<br />
nesmrknute.<br />
I nisu važni, ni boja glasa,<br />
širina pleća,<br />
kose ošišane,<br />
i nije važno kako izgleda čovek<br />
duše komunom<br />
obasjane<br />
da od svih bolje<br />
i svih više<br />
on svet taj shvati<br />
i zavoli<br />
i noć i sene<br />
i jesen ranu<br />
i devojku tanku,<br />
razigranu<br />
i sunce vrh brega<br />
u jutro vlažno<br />
leti...<br />
ali slobodu iznad svega<br />
da čovek može svoj ljudski život<br />
već jednom<br />
ko čovek<br />
početi.<br />
<br />
Ja pevam svetu<br />
istinu vitešku.<br />
Stih je lozinka.<br />
Odziv — drugovi.<br />
Odvimo tešku<br />
ranu za'ravljenu,<br />
izdajom otetu<br />
vidajmo skupa bitku izgubljenu,<br />
pobedu iz ruke.<br />
Ja pevam lepotu.<br />
Znam bič u mesu,<br />
druže, znaš tuge?<br />
Znaš lance i tame<br />
i gladi duge?<br />
Ja pevam lepotu<br />
koju ne mogu<br />
ni gladi ni lanci<br />
ni tame tvrde<br />
strahom i bolom<br />
da nagrde.<br />
Ja pevam lepotu<br />
spremnu da daje<br />
aortu krvi,<br />
sva vrela smeha<br />
za kap uspeha<br />
protiv izdaje.<br />
<br />
O lep je samo čovek pravi<br />
voleći sve što voli voleti<br />
iz petnih žila svesti podignute<br />
do vrha ljubavi.<br />
I lep je borac<br />
i kad krvari,<br />
a svom se strašću partijnom bije,<br />
da sve što valja voleti<br />
bude —<br />
jednoga dana<br />
hleb podeljeni<br />
jednako<br />
svugde.<br />
O lep je borac neminovni...<br />
Borci ne gube.<br />
Poraz je njima preko rane — gaza.<br />
S metkom u telu<br />
izvlače<br />
pouke<br />
za napad ponovni<br />
iz srca poraza.<br />
<br />
Bez odmena<br />
bdiju da uhvate<br />
u rudoj travi nevremena<br />
između tisuću sati bez lika,<br />
čas reski<br />
dan pravi,<br />
što će u bezdan<br />
da obezdani<br />
protivnika.<br />

<h2>Ponovni susret u jutro</h2>

Već sviće<br />
za radiše<br />
i majke iz avlije,<br />
za fuzbal koji pikaju<br />
deca iz grada,<br />
za malog golmana<br />
kog i sunce<br />
nežnije<br />
ljubi u vrat topli,<br />
tamo gde kiša<br />
ne pada.<br />
<br />
Skoro će u školu,<br />
pomislio sam, biće­<br />
šta hoće – radnik!<br />
šta treba – kapetan broda!<br />
a možda<br />
učitelj kao Zrenjanin, i decu ·<br />
učiće…<br />
<br />
Tad ga ugledah:<br />
prav stoji,<br />
lep<br />
kao sloboda.<br />
<br />
Mislima mnogim osuta,<br />
a pamtim<br />
i pirgav lik<br />
i glas kurira iz Preka,<br />
taj glas nadvoje prelomljen<br />
od smrti<br />
i od puta.<br />
<br />
Al’ ne verujem kuriru,<br />
ni bombi o kaišu,<br />
ni dlanu u boju probitom,<br />
ni čelu kog brazde dve pruge,<br />
ni naprslom glasu kad reče:<br />
»Ostao je u Pavlišu«.<br />
Ne. Zrenjanin hoda gradom<br />
u kom<br />
sve manje je tuge.<br />
<br />
Svom snagom sloboda tu diše<br />
i kad se nebo šukutri<br />
i ždrali kad u jesen padnu<br />
sred vresa i troskota.<br />
Živ je,<br />
na boj on podseća<br />
dok svom širinom jutri<br />
u srcu i polju bez ključa<br />
za stas<br />
najvećeg života.<br />
<br />
I tu si, lepota junaštva<br />
što smrću nije prestalo,<br />
na poljani, tu, gde se švrća<br />
zareko –<br />
gol<br />
da ne prima.<br />
Pitaj: da li će tako<br />
da brani<br />
i sve ostalo<br />
uvek,<br />
obični dečak<br />
iz mesta Zrenjanina.<br />
<br />
Ugledah ga:<br />
odjednom,<br />
iziđe<br />
iz svih daljina.<br />
<br />
Pune se njim ulice<br />
i on je svaki prolaznik,<br />
on zadata reč časna<br />
i ljubav dvoje mladih,<br />
on – zvezda na zastavi<br />
što vijori<br />
pred praznik,<br />
on – svet koji sav se vidi<br />
pod rukom<br />
što ga još<br />
gradi.<br />
<br />
Na juriše podseća<br />
dubina tog jutra rana.<br />
Pun je ptica u zraku<br />
i lisnatog zamaha,<br />
a sreća, ko tihi osmeh,<br />
produžuje radost<br />
u nama.<br />
Tad osetih<br />
žar reski<br />
njegovog živog<br />
daha.<br />
<br />
Peče.<br />
A pamtim,<br />
u Bosni sam, posle Pete,<br />
od sremskog kurira,<br />
dečaka<br />
pirgava lika,<br />
čuo smrt Zrenjanina.<br />
Gnevno je plakalo dete<br />
kroz noć<br />
u kamenom selu<br />
pustinjom Jadovnika.<br />
<br />
Pa ipak,<br />
Zrenjanin diše,<br />
korača korakom čoveka<br />
i zamišljena mu glava.<br />

<p>
  <img src="https://upload.wikimedia.org/wikipedia/commons/thumb/d/d2/Zarko_Zrenjanin_monument.jpg/400px-Zarko_Zrenjanin_monument.jpg" alt="">
</p>