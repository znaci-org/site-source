<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Desanka Maksimović - Krvava bajka</h1>

<p>Bilo je to u nekoj zemlji seljaka<br>
na brdovitom Balkanu,<br>
umrla je mučeničkom smrću<br>
četa đaka<br>
u jednom danu.</p>

<p>Iste su godine<br>
svi bili rođeni,<br>
isto su im tekli školski dani,<br>
na iste svečanosti<br>
zajedno su vođeni,<br>
od istih bolesti svi pelcovani<br>
i svi umrli u istom danu.</p>

<p>Bilo je to u nekoj zemlji seljaka<br>
na brdovitom Balkanu<br>
umrla je junačkom smrću<br>
četa đaka<br>
u istom danu.</p>

<p>A pedeset i pet minuta<br>
pre smrtnog trena<br>
sedela je u đačkoj klupi<br>
četa malena<br>
i iste zadatke teške<br>
rešavala: koliko može<br>
putnik ako ide peške...<br>
i tako redom.</p>

<p>Misli su im bile pune<br>
i po sveskama u školskoj torbi<br>
besmislenih ležalo je bezbroj<br>
petica i dvojki.<br>
Pregršt istih snova<br>
i istih tajni<br>
rodoljubivih i ljubavnih<br>
stiskali su u dnu džepova.<br>
I činilo se svakom<br>
da će dugo<br>
da će vrlo dugo<br>
trčati ispod svoda plava<br>
dok sve zadatke na svetu<br>
ne posvršava.</p>

<p>Bilo je to u nekoj zemlji seljaka<br>
na brdovitom Balkanu<br>
umrla je junačkom smrću<br>
četa đaka<br>
u istom danu.</p>

<p>Dečaka redovi celi<br>
uzeli se za ruke<br>
i sa školskog zadnjeg časa<br>
na streljanje pošli mirno<br>
kao da smrt nije ništa.</p>

<p>Drugova redovi celi<br>
istog časa se uzneli<br>
do večnog boravišta.</p>

<p>(1941)</p>

<img src="http://www.znaci.org/images/12647.jpg"><br>
<small>Streljanje talaca u Kragujevcu oktobra 1941.</small>