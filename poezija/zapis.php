<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Mirko Banjević - Zapis</h1>

<p>
  U crkvi Gospe od škrijela, na ostrvcu pred Perastom, neki je Njemac 1944. urezao ovaj distih:<br />
  - <i>Wie oft dass ich hier gestanden und gedacht dass mich der Teufel nach Montenegro gebracht.</i><br />
  (Koliko sam puta ovđe stajao i razmišljao koji me u Crnu Goru donese đavo).<br />
</p>

<p>
  O, ko me dovede u taj kamen siv<br />
  đe se i val morski izubija živ,<br />
  <br />
  a ni paklu ovđe nije sličan trag,<br />
  po kome skapava i sam ljuti vrag!<br />
  <br />
  Ove mračne zemlje, đe si nezvan gost,<br />
  staze su – zasjede, prelaz – srušen most.<br />
  <br />
  Ni kost moju neće iznijeti vran<br />
  iz te Gore Crne, crnji sviće dan.<br />
  <br />
  I ko ovđe uđe, susilan i jak,<br />
  ne vraća se više, poniće ga mrak.<br />
  <br />
  Bezdano mu more – otpočinak crn,<br />
  a postelja – škriljci i otrovni trn.<br />
  <br />
  I vrisak mi majke biće žalan pjev<br />
  mome pustom glasu, kad padnem pod gnjev<br />
  <br />
  podmukloga krša, đe kopamo rov,<br />
  đe i krik divljači nemušti je zov,<br />
  <br />
  od koga se zebe – trudi su mi led –<br />
  i sve tu što soči samo toči jed,<br />
  <br />
  samo je osveta i buntovnik sam:<br />
  ovđe ugušimo – tamo bukne plam!<br />
  <br />
  Ah u noći mojoj, u beznadan čas,<br />
  bdim, daleki dragi, misleći na vas.<br />
  <br />
  I gledam zloslutnih ovih brda zub<br />
  kako mi zakida na vidiku rub.<br />
  <br />
  Đe ja kruto stadoh – žme mi srce strah.<br />
  Nek sto živih munja raznesu i prah<br />
  <br />
  toga ko me spremi ovom kraju zlom,<br />
  iz kog nikad više neću viđet dom!<br />
  <br />
</p>