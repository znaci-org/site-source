<?php
$naslov = "Poezija NOB";
include "../includes/header.php";
?>

<a href="/poezija.php">◀ Poezija NOB</a>

<h1>Dušan Matić - Zabeleženo posle bombardovanja na Uskrs 1944.</h1>

<i>
  The milk of human kindness<br />
  Šekspir<br />
</i>
<br />
Doći će jednom dan pod brestom na klupi da<br />
pričaš,<br />
pričaš o onom što je danas toliko danas;<br />
pričaš<br />
ko ružan san da minu, ko pokvareni užas,<br />
na klupi da pričaš.<br />
<br />
Mrtvi će opet biti samo mrtvi,<br />
samo osmeh neba,<br />
ožiljak tuge i opomena,<br />
uzdah kad si sam,<br />
ptica sleđena u letu;<br />
ne stisnuti zubi ovi odmazde i srdžbe,<br />
ne more ovo prosute, nevine krvi,<br />
kosti razasute od gora do mora.<br />
<br />
Doći će opet dan da proleće bude opet<br />
proleće,<br />
lasta što proleće,<br />
meki, topli dlan,<br />
vijorna kosa njena,<br />
kraj zida jorgovan,<br />
oblak beo što mine;<br />
proleće će opet biti mlad mesec,<br />
bujna trava, i korak umoran,<br />
na suncu nema pesma, lepši je san.<br />
<br />
Doći će opet dan da dan bude samo dan,<br />
da opet pričaš na klupi, da pričaš<br />
tu nad njenom rukom, i dlan joj dragi usnama<br />
svojim prineseš ko nekad kad si bio mlad.<br />
<br />
Doći će dan kad kuće neće više zjapit<br />
ovako srušene,<br />
i deca raznesena, ni majke ojađene<br />
neće u dnu oka ti stajat, ovako skamenjene.<br />
<br />
Doći će opet dan pod brestom na klupi da<br />
pričaš<br />
kako je nekad bilo,<br />
pričaš o onom što je danas koliko još<br />
danas,<br />
ko grozni san samo, ko nesvareni užas<br />
da je bilo.<br />
<br />
Mrtvi će opet biti samo mrtvi,<br />
ožiljak tuge i opomena,<br />
uzdah kad si sam,<br />
a ne more ovo prosute, nevine, mlade krvi,<br />
bedem neoboriv streljanih grudi.<br />
<br />
Nećeš verovati da se nekad tako lako<br />
ubijalo,<br />
ali i umiralo,<br />
verno i lako.<br />
<br />
Doći će opet dan da cveće bude samo cveće,<br />
i golub samo golub što na krov sleće,<br />
da te prelije osmehom i zaboravom,<br />
ko što su bile reči njene,<br />
kad pošli ste travom u korak jedan,<br />
večan i veran.<br />
<br />
Otvorićeš tad na klupi ko knjigu<br />
tajanstvenu srce svoje,<br />
što pod tvrdom korom mržnje sada<br />
kriješ,<br />
ti što ćeš proleće opet da vidiš<br />
na prvoj travi,<br />
ti što ti čiste ruke na mašinki na gotovs<br />
stoje.<br />
<br />
Dani su ko talasi,<br />
nose te s očima uprtim u ozarenu luku,<br />
gde bi da spustiš ruku,<br />
tešku od pravednog mača<br />
(ruku što leži već na njenom krilu),<br />
i kažeš: “Evo me…” i baciš preko svega<br />
zaborava svilu.<br />

<p>
  <img src="http://www.znaci.org/images/6216.jpg" alt=""><br>
  <small>Otac i mati pored poginule kćerke, prilikom bombardovanja na Dorćolu 1944.</small>
</p>